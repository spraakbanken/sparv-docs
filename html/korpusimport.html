<!--##Körning av eget material på koala-->
<p>Syftet med det här dokumentet är att förklara hur man kör eget material genom importkedjan om man har tillgång till Språkbankens Subversion-repositorium och ett användarkonto på servern koala.</p>
<p>Det är möjligt att köra eget material genom Språkbankens korpusimportkedja, och att få det annoterat med alla de annoteringar som används för korpusarna i Korp. Resultatet får du i antingen ett tabbseparerat format eller XML.</p>
<p>Följande krav ställs på ditt textmaterial:</p>
<ul>
<li>Filerna måste vara i UTF-8.</li>
<li>Formatet måste vara XML-liknande, med åtminstone en start- och sluttagg som omsluter texten. Det räcker med något så simpelt som <code>&lt;text&gt; ... &lt;/text&gt;</code>.</li>
<li>Varje enskild fil får inte vara för stor. Är de över 20 MB bör de delas upp i mindre filer.</li>
</ul>
<p>Se även <a href="https://spraakbanken.gu.se/swe/forskning/infrastruktur/sparv/indataformat">här</a> för mer information om indataformatet.</p>
<p>###Tillvägagångssätt</p>
<p>Logga in på koala, och börja med att sätta följande miljövariabel:</p>
<pre><code>    export SPARV_MAKEFILES=/export/res/lb/korpus/tools/annotate/makefiles</code></pre>
<p>Förslagsvis skapar du sen en katalog under din hemkatalog, i vilken alla arbetsfiler kommer ligga. Navigera till denna katalog, och hämta sedan hem följande exempel-Makefile ur GitHub:</p>
<pre><code>    wget -O Makefile https://raw.githubusercontent.com/spraakbanken/sparv-pipeline/master/makefiles/Makefile.example</code></pre>
<p>Därefter skapar du en underkatalog i vilken du lägger de XML-filer som utgör ditt textmaterial.</p>
<p>Det sista du måste göra är att redigera filen Makefile för att anpassa den efter ditt material. I oredigerat tillstånd utgår den från att XML-filerna ligger i en katalog med namnet “original”, och att all text i dessa filer är omsluten av <code>&lt;text&gt; ... &lt;/text&gt;</code>. Detta ändras lätt genom att ändra värdena för “original_dir” respektive “xml_elements” i makefilen. För en beskrivning av alla inställningsmöjligheter som finns kan du hämta hem följande version av makefilen, innehållande kommentarer till varje rad:</p>
<pre><code>    wget https://raw.githubusercontent.com/spraakbanken/sparv-pipeline/master/makefiles/Makefile.template</code></pre>
<p>När du redigerat din Makefile är det färdigt för att köras. För att exportera till XML-format kör du kommandot</p>
<pre><code>    make export</code></pre>
<p>vilket i slutändan leder till att du har det färdiga materialet i katalogen “export” (som skapas automatiskt). Vill du hellre använda det tabbseparerade formatet så kör du i stället</p>
<pre><code>    make vrt</code></pre>
<p>och dessa vrt-filer hamnar då i katalogen “annotations” tillsammans med alla andra arbetsfiler.</p>
<p>Om du lägger till eller tar bort källfiler efter en körning och vill köra om, så måste du uppdatera registret över filer genom att köra följande:</p>
<pre><code>    make add</code></pre>
